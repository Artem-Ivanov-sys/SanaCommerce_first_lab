Всі ми знаємо, що техногенний вплив на Екологію більшає все сильніше з темпами індустріалізації, і це не може не викликати занепокоєння у юристів, та особливо у Дуррака. Останнім часом все частішими стають випадки пневмонії та туберкульозу серед Чисел, Веб-сайтів і Геометричних фігур. Все це стало наслідком поширення цифрового сміття і забруднення Цифрових Екосистем (скорочено ЦЕ). Саме тому наші лаборанти зібрали незалежну групу по Сприянню Інтенсивної Нейтралізації Усілякого Сміття (організація СІНУС). Вони почали вивчати вплив Сміття на культуру і життєдіяльність людей, і доволі швидко вони дійшли до висновку, що Сміття, як і Мотлох, теж має свою історію і своє призначення в цьому житті — валятись за столом. Проте, як показує статистика, майже всюди, де є люди, з'являється Сміття, або як його ще називають — Відходи. Тому група дослідників відправилася в єдине місце, де вони можуть поспілкуватися з представниками даного роду — Фабрика Відходів. Таким чином, вони намагатимуться зрозуміти, яким чином можна мінімізувати нікому не потрібне Сміття, і зробити з нього користі Відходи.